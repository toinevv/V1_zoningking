URL: https://www.amsterdam.nl/bestuur-organisatie/organisatie/ruimte-economie/grond-en-ontwikkeling/gebiedsontwikkeling
Title: Gebiedsontwikkeling en transformatie - Gemeente Amsterdam
Content:




Gebiedsontwikkeling en transformatie - Gemeente Amsterdam
































































Direct naar inhoud









GemeenteAmsterdam









AAA



Mijn Amsterdam
English site















Menuzoeken



Onderwerpen
Nieuws
Contact



















Zoeken in Amsterdam.nl
Zoek

Zoek













Verbergen

Deze browser wordt niet meer ondersteund. Gebruik een recente versie van Edge, Chrome of Firefox.










Pad tot huidige pagina


Home

Bestuur en Organisatie

Organisatie

Ruimte en Economie

Grond en Ontwikkeling



















Gebiedsontwikkeling en transformatie





















Bij het ontwikkelen van de stad houden we rekening met de variatie in bedrijven en de diverse leefstijlen van bewoners. Zoekt een bewoner of bedrijf rust, groen en ruimte, een moderne stedelijke omgeving, een woning aan het water of een broedplaats in een hippe wijk? Dan kan dat in Amsterdam. We geven een enorme variatie aan grond uit. Daarnaast is de transformatie van leegstaande panden tot woningen een belangrijke ontwikkeling.


Vastgoedprofessionals
Een overzicht van informatie die relevant is voor vastgoedprofessionals actief in de gebiedsontwikkeling. Van regelgeving tot tenders.
Vastgoedprofessionals
Gebiedsontwikkeling in de grote projecten
Bij het ontwikkelen van gebieden in de stad proberen we samen te werken binnen en buiten de gemeente, om snel en flexibel grond voor woningbouw in de stad uit te kunnen geven. Samen met eigenaren, ontwikkelaars, beleggers, bouwers, investeerders en vele andere initiatiefnemers zorgen we voor kwalitatieve en duurzame bouw: locaties met nieuwbouw van koop en diverse soorten huur, transformatie van leegstaande panden en zelfbouw.
Overzicht van bouw- en verkeersprojecten in de stad
Woningbouw
Het gemeentebestuur wil tot 2025 in totaal 52.500 woningen bouwen. Dat betekent gemiddeld 7.500 woningen per jaar, waarvan 2500 sociale- en 1670 middeldure huurwoningen. Lees verder over het beleid op Volg het beleid: bouwen.
Transformatie
Samen met verschillende marktpartijen werken we aan nieuwe en optimale invulling van leegstaande gebouwen in de stad. Door transformatie van gebouwen creëren we woningen, werklocaties of bijvoorbeeld plek voor onderwijs of horeca.
Zelfbouw
Zelfbouw biedt mensen de mogelijkheid om hun originele woonideeën te realiseren. Dat kan individueel of in een bouwgroep. Amsterdam biedt ruimte aan zelfbouw, op diverse plekken in de stad. Er zijn kavels voor onder andere vrijstaande woningen, rijtjeswoningen maar ook bijvoorbeeld in bestaande bouw.
Bedrijventerreinen
We werken constant aan het aanpassen van de fysieke omgeving aan de wensen van o.a. ondernemers en bedrijven. Amsterdamse bedrijven- en kantorengebieden hebben ieder unieke kenmerken en kwaliteiten. Daarnaast hebben ze een belangrijke overeenkomst: de uitstekende bereikbaarheid via weg, spoor, water en zelfs lucht.

Broedplaatsen voor een creatieve, innovatieve stad
Bureau Broedplaatsen is een onderdeel van de gemeente Amsterdam en maakt de transformatie van gebouwen tot broedplaats mede mogelijk. Het Amsterdamse broedplaatsenbeleid gaat ervan uit dat de doelgroep zelf initiatieven neemt. Groepen kunstenaars en creatieve ondernemers kunnen zelf beoordelen waar zij zich willen vestigen en wat er nodig is om dat te realiseren.
We groeien uit ons jasje: Koers 2025
Amsterdam heeft de ambitie geformuleerd om tot 2025 de bouw van 50.000 woningen binnen de stadsgrenzen mogelijk te maken. Dit wordt gedaan door nieuwbouw en voor een deel door transformatie van leegstaand en leegkomend vastgoed. Op welke plekken dit kan gebeuren staat in Koers 2025.
Bouw Woon Leef neemt u mee
Dagelijks wordt er in Amsterdam gebouwd, ingericht, heringericht, gesloopt of getransformeerd. Waar, hoe, waarom en voor wie? Elke maand gaat het videoplatform Bouw Woon Leef naar een ander stadsdeel om te kijken wat er gebouwd wordt en hoe Amsterdammers hier wonen en leven.
De kracht van het grote geheel
Amsterdam bundelt zijn krachten samen met 32 gemeenten en de provincies Noord-Holland en Flevoland in de Metropoolregio Amsterdam (MRA).De MRA is een bestuurlijk samenwerkingsverband die werkt vanuit een gedeelde visie aan een krachtige, innovatieve economie, snellere verbindingen en voldoende en aantrekkelijke ruimte voor wonen, werken en recreëren.




















Deel deze pagina
Deel deze pagina op Facebook
Deel deze pagina op Twitter
Deel deze pagina op LinkedIn
Deel deze pagina op WhatsApp
Deel deze pagina op Mastodon
Print deze pagina







Gemeente Amsterdam






Contact

Hebt u een vraag en kunt u het antwoord niet vinden op deze website? Neem dan contact met ons op.

Contactformulier
Bel 14 020maandag tot en met vrijdag van 08.00 tot 18.00 uur
                          Adressen en openingstijden










Volg de gemeente

Nieuwsbrief Amsterdam
X (Twitter)
Facebook
Instagram
LinkedIn
Mastodon
YouTube
Werkenbij









Kalender

Van buurtactiviteiten tot inspraakavonden. Wat organiseert de gemeente voor u? Kijk op Kalender Amsterdam
Uit in Amsterdam
Benieuwd wat er allemaal te doen is in de stad? Op Iamsterdam.com vindt u de beste tips op het gebied van cultuur, uitgaan en evenementen.









Lijst








Lijst













Lijst

Over deze site
Privacy
Cookies op deze site
Webarchief
Toegankelijkheid




























--------------------------------------------------------------------------------
URL: https://www.amsterdam.nl/wonen-leefomgeving/vastgoedprofessionals/woningbouw-transformatie
Title: Woningbouw en transformatie - Gemeente Amsterdam
Content:




Woningbouw en transformatie - Gemeente Amsterdam

































































Direct naar inhoud









GemeenteAmsterdam











Mijn Amsterdam
English site















Menuzoeken



Onderwerpen
Nieuws
Contact



















Zoeken in Amsterdam.nl
Zoek

Zoek













Verbergen

Deze browser wordt niet meer ondersteund. Gebruik een recente versie van Edge, Chrome of Firefox.










Pad tot huidige pagina


Home

Wonen en leefomgeving

Vastgoedprofessionals














Woningbouw en transformatie






Afbeelding












Lijst

Informatie over woningbouw en transformatie voor vastgoedprofessionals.

Stedelijke ontwikkeling: Omgevingsvisie en jaarverslag
In de Omgevingsvisie Amsterdam 2050 bepalen we samen hoe Amsterdam eruit ziet in 2050.
Kosten en opbrengsten gebiedsontwikkeling
Wanneer er in de stad wordt gebouwd zijn er ook investeringen nodig zoals wegen, parken en publieke voorzieningen. Naast de noodzakelijke kosten krijgen we ook inkomsten uit bouwprojecten. Die kosten en opbrengsten van de meeste gebiedsontwikkelingsprojecten zijn opgenomen in grondexploitatiebegrotingen. Deze worden vervolgens verrekend ('verevend') in het Vereveningsfonds.
Het Meerjarenperspectief grondexploitaties geeft inzicht in het verloop van de grondexploitaties en het Vereveningsfonds. Om het leesbaarder te maken hebben we een publieksvriendelijke samenvatting van het Meerjarenperspectief grondexploitaties (PDF, 9,3 MB) gemaakt.


Woningbouwplannen en ontwikkeling
Plannen
Tot 2025 komen er 50.000 woningen bij. Koers 2025 omschrijft de ontwikkelstrategie.
Productie
Het Woningbouwplan 2022-2028 beschrijft de woningbouwambitie tot 2028, de doelstellingen en de aanpak. De jaarrapportage (PDF, 3,5 MB) bevat de startbouwcijfers 2023, de planvoorraad tot 2028, de markt en financiële omstandigheden en de prognoses voor de komende tijd.
Zie ook de Monitor Woningbouwplannen.


Doorbouwakkoord Amsterdam
Amsterdam wil blijven bouwen. Daarom sluiten we een Doorbouwakkoord met woningcorporaties, projectontwikkelaars, bouwbedrijven, investeerders en overige partijen die structureel betrokken zijn en willen blijven bij de woningbouwopgave in Amsterdam. Lees het Doorbouwakkoord en onderteken ook!


Woningbouwbeleid
Middeldure huur
We willen betaalbare woningen realiseren om de doorstroming vanuit de sociale huursector te stimuleren. Maar ook voor nieuwe zoekende huurders met een middeninkomen. Het middeldure huurbeleid vindt u in het actieplan Meer middeldure huur (Gemeenteblad).
Na een amendement in de raadsvergadering is er een wijziging doorgevoerd in een van de nieuwe voorwaarden. De voorwaarde was dat de helft van de nieuw op te leveren woningen wordt toegewezen aan huishoudens met een inkomen tot 1,5 x modaal die een sociale huurwoning achter laten. Met een inkomen tot 1,5 x modaal is geschrapt dus alle doorstromers maken aanspraak.
In 2020 is het beleid geëvalueerd. Naar aanleiding hiervan hebben we herijkte voorwaarden opgesteld voor middeldure huurwoningen die 25 jaar verhuurd worden. Ook hebben we beleid vastgesteld voor eeuwigdurende middeldure huurwoningen: Herijking middeldure huur en regels eeuwig (Gemeenteblad).
Sociale koopwoningen
Per 1 februari 2022 is voor nieuwbouwwoningen de term middeldure koopwoning veranderd in sociale koopwoning. Dit om verwarring te voorkomen met de middeldure koopwoning in bestaande bouw en de regels die daarvoor gelden.
Sociale koopwoningen zijn bedoeld voor huishoudens met een middeninkomen. De maximale verkoopprijs van deze woningen stellen we jaarlijks vast op basis van de inkomensontwikkeling en leencapaciteit van de middeninkomens. In 2022 is de maximale verkoopprijs van een sociale koopwoning € 324.000,-. Dit is inclusief de afkoopsom erfpacht. De erfpacht hoeft niet afgekocht te worden, een jaarlijkse canon mag ook.
40-40-20
Sinds 2017 geldt in Amsterdam het uitgangspunt 40-40-20 voor nieuwbouwprojecten. Dit staat ook in het laatste collegeakkoord. Dit betekent dat het aantal nieuwe woningen van een project moet bestaan uit 40 procent sociale huur, 40 procent middeldure huur en 20 procent vrije sector. Soms gelden er ook uitzonderingen.
Bij particuliere transformaties zijn er mogelijkheden om af te wijken van 40-40-20.
Prijs- en inkomensgrenzen
In het overzicht Bedragen huur- en koopsector gemeente Amsterdam 2022 (PDF, 143 kB) vindt u de belangrijkste prijs- en inkomensgrenzen die we gebruiken in het bouwbeleid en woonbeleid, het uitvoeren van onderzoek en monitoring en het maken van afspraken met corporaties, ontwikkelaars en beleggers. De bedragen worden bepaald op basis van vastgestelde regels en beleid. Ook staan er bedragen in die door het Rijk worden vastgesteld.
Verhuurverbod (zelfbewoningsplicht) nieuwbouw koopwoningen
Het verhuurverbod voorkomt het duur verhuren van Amsterdamse nieuwbouw koopwoningen. De woningen mogen alleen nog bewoond worden door de eigenaar. De verplichting geldt alleen voor nieuw te bouwen of te transformeren koopwoningen.
Opkoopbescherming
Naast het verhuurverbod voor nieuwbouw, heeft Amsterdam sinds 1 april 2022 ook een opkoopbescherming voor bestaande koopwoningen.
Samenwerkingsafspraken
De samenwerkingsafspraken tussen de gemeente, de corporaties (verenigd in de AFWC) en de huurderskoepels (verenigd in de FAH) vormen het kader waarbinnen we samenwerken aan de volkshuisvesting in Amsterdam.
Tijdelijke maatregelen voor meer betaalbare woningbouw
Het stadsbestuur wil met 2 tijdelijke financiële regelingen de bouw van betaalbare woningen een impuls geven. Het gaat om een regeling om transformatie naar woningen te versnellen en een regeling om extra inspanningen op het gebied van betaalbaarheid, duurzaamheid en ruimtelijke kwaliteit bij inschrijvingen op tenders te stimuleren.

Tijdelijke regeling Transformatie-impuls
Tijdelijke regeling Ambitiebonus

Tijdelijke overgangsmaatregel middeldure huur
Het stadsbestuur heeft ingestemd met een tijdelijke overgangsmaatregel om de bouw van middeldure huurwoningen weer op gang te helpen. Door aan te sluiten bij de maximale huren uit de nieuwe Wet Betaalbare huur, krijgen bouwers meer financiële ruimte om middeldure huurwoningen te bouwen.

Herijkte voorwaarden voor middeldure huur (25 jaar) en beleidsuitgangspunten voor eeuwigdurende middeldure huur (Vervolg Actieplan Meer Middeldure Huur 2020) (overheid.nl)
Tijdelijke overgangsmaatregel middeldure huur



Bouwen voor doelgroepen
Bij het bouwen voor doelgroepen gaat het over woningen die een specifieke fysieke vorm of ontwikkelmodel hebben. Bijvoorbeeld kleinere woningen voor studenten of woningen voor ouderen waarin rekening is gehouden met zorg en begeleiding. In de nieuwbouw wordt op de volgende doelgroepen ingezet:

Zelfbouw en wooncoöperaties
                            Jongeren en studentenhuisvesting
                            Geclusterde ouderenwoningen
                          
Lees in het Woningbouwplan hoe we voor deze doelgroepen willen bouwen.


Transformatie
Amsterdam wil een stad zijn voor iedereen. Daarom creëren we gemengde woon-werkmilieus in alle delen van de stad. Dit gebeurt steeds vaker door middel van transformaties. Daarbij zijn particulieren en ondernemers erfpachter of eigenaar van de grond. Hierdoor wordt transformatie een steeds belangrijker onderdeel van de gebiedsontwikkeling in Amsterdam.
Onder ‘transformatie’ verstaan we het wijzigen van de functie van een gebouw of een gebied. Een bestaande functie kan wijzigen naar een woonfunctie (volgens het geldende beleid), maar ook naar voorzieningen en kantoorruimten.
Een transformatie kan plaatsvinden door middel van:

een gebouwtransformatie.
                            sloop-nieuwbouw.
                            een gebiedstransformatie.
                          
Ruim 80% van de woningbouw in Amsterdam wordt gecreëerd door middel van gebiedstransformaties.
Transformatiegebieden
We hebben een aantal transformatiegebieden aangewezen voor het realiseren van gemengde woon-werkgebieden. In deze gebieden is inmiddels gestart met de transformatie. De komende jaren zal de herontwikkeling zijn vorm aannemen. Op de kaart ziet u de transformatiegebieden.

Stappenplan transformatie
Als een initiatiefnemer (erfpachter of eigenaar van een kavel) een gebouw of kavel wil transformeren, dan kan deze ons op de hoogte brengen van het plan. We denken graag mee en begeleiden de initiatiefnemer waar nodig. Zo kijken we naar de verschillende mogelijkheden die passen binnen de publiekrechtelijke en privaatrechtelijke kaders en de geldende beleidsregels.
In het Stappenplan transformatie leest u hoe het proces voor de transformatie van een gebouw of kavel werkt. Dit stappenplan kunt u opvragen bij Frank van de Lustgraaf: f.van.de.lustgraaf@amsterdam.nl / 06 1853 4029.
Transformatie en erfpacht
Als er sprake is van erfpacht, dan moet de initiatiefnemer bij de gemeente privaatrechtelijke toestemming vragen voor het wijzigen van het erfpachtrecht. We kunnen hier nadere (financiële) voorwaarden aan verbinden. Daarnaast zal in de meeste gevallen de canonbetaling veranderen door een wijziging van het erfpachtrecht.
De erfpachtwijziging bij een transformatie kan op basis van de volgende procedures plaatsvinden:

Bestemmings- en/of bebouwingswijziging.
                            Herziening bij transformatie.
                          
In de brochure Erfpacht en grondwaarde bij transformatie (PDF, 2 MB) lichten we deze procedures toe met voorbeeldberekeningen. Om een indicatie te krijgen over de gevolgen voor de canon in verband met een mogelijke transformatie, kunt u het rekenmodel gebruiken. Dit kunt u opvragen bij Frank van de Lustgraaf: f.van.de.lustgraaf@amsterdam.nl / 06 1853 4029.
Tijdelijke maatregelen voor meer betaalbare woningbouw
Het stadsbestuur wil met 2 tijdelijke financiële regelingen de bouw van betaalbare woningen een impuls geven. Het gaat om een regeling om transformatie naar woningen te versnellen en een regeling om extra inspanningen op het gebied van betaalbaarheid, duurzaamheid en ruimtelijke kwaliteit bij inschrijvingen op tenders te stimuleren.

Tijdelijke regeling Transformatie-impuls
Tijdelijke regeling Ambitiebonus



Overzicht regels en verordeningen Wonen
Overzicht van verordeningen en woonbeleid in Amsterdam.





















Deel deze pagina
Deel deze pagina op Facebook
Deel deze pagina op Twitter
Deel deze pagina op LinkedIn
Deel deze pagina op WhatsApp
Deel deze pagina op Mastodon
Print deze pagina







Gemeente Amsterdam






Contact

Hebt u een vraag en kunt u het antwoord niet vinden op deze website? Neem dan contact met ons op.

Contactformulier
Bel 14 020maandag tot en met vrijdag van 08.00 tot 18.00 uur
                          Adressen en openingstijden










Volg de gemeente

Nieuwsbrief Amsterdam
X (Twitter)
Facebook
Instagram
LinkedIn
Mastodon
YouTube
Werkenbij









Kalender

Van buurtactiviteiten tot inspraakavonden. Wat organiseert de gemeente voor u? Kijk op Kalender Amsterdam
Uit in Amsterdam
Benieuwd wat er allemaal te doen is in de stad? Op Iamsterdam.com vindt u de beste tips op het gebied van cultuur, uitgaan en evenementen.









Lijst








Lijst













Lijst

Over deze site
Privacy
Cookies op deze site
Webarchief
Toegankelijkheid




























--------------------------------------------------------------------------------
URL: https://www.amsterdam.nl/bestuur-organisatie/volg-beleid/stedelijke-ontwikkeling
Title: Volg het beleid: omgevingsvisie - Gemeente Amsterdam
Content:




Volg het beleid: omgevingsvisie - Gemeente Amsterdam
































































Direct naar inhoud









GemeenteAmsterdam









AAA



Mijn Amsterdam
English site















Menuzoeken



Onderwerpen
Nieuws
Contact



















Zoeken in Amsterdam.nl
Zoek

Zoek













Verbergen

Deze browser wordt niet meer ondersteund. Gebruik een recente versie van Edge, Chrome of Firefox.










Pad tot huidige pagina


Home

Bestuur en Organisatie

Volg het beleid































Volg het beleid: omgevingsvisie











De gemeente Amsterdam bouwt aan een menselijke metropool. Dat doen we samen met andere gemeenten in de regio, met actieve Amsterdammers, maatschappelijke organisaties en het bedrijfsleven.


Een menselijke metropool
Amsterdam vormt samen met z’n buurgemeenten een metropool: verschillende steden en dorpen dicht bij elkaar en met een lucht- en zeehaven goed verbonden met de rest van wereld. Amsterdam is aantrekkelijk. Veel mensen willen in onze stad wonen, werken, studeren en verblijven. Die aantrekkelijkheid veroorzaakt ook problemen. De leefbaarheid staat onder druk. Daarom wil Amsterdam bouwen aan een menselijke metropool. Een metropool die zich richt op gelijke kansen en duurzaamheid. Waar we ons thuis voelen. Waar we invloed hebben op onze woonomgeving. En waar we goed zorgen voor de stad en elkaar.
Omgevingsvisie Amsterdam 2050
‘Een menselijke metropool’ is daarom de titel van de Omgevingsvisie Amsterdam 2050 (PDF, 38 MB). De Omgevingsvisie 2050 is door de gemeenteraad in 2021 vastgesteld. De visie beschrijft de gewenste ontwikkeling van de stad en vormt het kader voor ruimtelijke ontwikkelingen.
Omgevingsvisie: al het beleid voor de fysieke leefomgeving
De Omgevingsvisie Amsterdam 2050 beschrijft al het Amsterdamse beleid voor de fysieke leefomgeving. Met 5 strategische keuzes geven we richting aan het bouwen aan een menselijke metropool:

Meerkernige ontwikkeling Amsterdam kiest met Meerkernige ontwikkeling voor meer evenwicht in de stad en de regio en nieuwe ruimte voor economisch herstel, groei en innovatie. We willen het centrum ontlasten en eraan bijdragen dat de verschillende kernen in de regio zich verder ontwikkelen tot onderscheidende, complete en compacte stedelijke gebieden. Binnen Amsterdam zal de ontwikkeling zich concentreren in en tegen de stadsdelen Nieuw-West, Noord en Zuidoost. Zie ook  Volg het beleid: wonen
Groeien binnen grenzen Amsterdam groeit op een compacte en duurzame manier. Daarom kiezen we voor Groeien binnen grenzen. Transformatie van bedrijventerreinen en verdichting van naoorlogse wijken wenden we aan voor het versterken van het sociale fundament en het verduurzamen van de hele stad. We zorgen overal voor voldoende ruimte voor ontmoeting en draagvlak voor voorzieningen en ondernemerschap. Een mix van wonen, werken en voorzieningen is het uitgangspunt. Verdichting vraagt om slim ruimtegebruik, ook door mobiliteit, en een gezonde leefomgeving, die uitnodigt tot bewegen, ontmoeten en spelen. Zie ook Ontwikkelstrategie 2035: groeien binnen de stadsgrenzen Zie ook Commissie Ruimtelijke kwaliteit, De Schoonheid van Amsterdam Zie ook Volg het beleid: Economie Zie ook Volg het beleid: Haven Amsterdam Zie ook Volg het beleid: Verkeer en vervoer
Duurzaam en gezond bewegen Met Duurzaam en gezond bewegen geeft Amsterdam ruim baan aan lopen, fietsen en openbaar vervoer. De inrichting van de leefomgeving nodigt uit tot actief bewegen, spelen en sporten. Een geïntegreerd regionaal ov-systeem, nieuwe overstapen overslaghubs en goede fietsvoorzieningen houden de stad bereikbaar.  Zie ook Volg het beleid: Verkeer en vervoer
Zie ook Amsterdamse Nota Gezondheidsbeleid
Rigoureus vergroenenMinder auto’s geeft mede ruimte voor Rigoureus vergroenen. Zo zorgen we in alle buurten voor meer leefkwaliteit. Bomen en planten in de openbare ruimte en op en aan gebouwen helpen om de stad klimaatbestendig en leefbaar te houden voor mens, dier en plant.  Zie ook Volg het beleid: Duurzaamheid Zie ook Volg het beleid: Schone lucht Zie ook Volg het beleid: Groen
Samen stadmaken Met Samen stadmaken onderzoekt Amsterdam de mogelijkheden voor meer maatschappelijk initiatief. We willen ruimte bieden aan zeggenschap en eigenaarschap over de eigen leefomgeving. Daarbij heeft de gemeente een duidelijke rol bij het stellen van de kaders, maar nemen we tegelijk een open houding aan naar stad en samenleving, zijn we nieuwsgierig en maken we ruimte voor experimenten. Samenwerking met de stad, marktpartijen en onze partners in de regio staat voorop.
                        
Metropoolregio Amsterdam
De gemeente Amsterdam werkt samen in de Metropoolregio Amsterdam (MRA), met gemeenten, het Rijk en betrokken provincies.  In dit verband wordt gewerkt aan een Verstedelijkingsstrategie. In deze strategie komen keuzes op het gebied van woningbouw, werklocaties, mobiliteit, landschap, energie, water en ecologie bij elkaar. De Omgevingsvisie Amsterdam 2050 sluit nauw aan op inzet van deze MRA Verstedelijkingsstrategie.
Gebiedsgerichte benadering
De omgevingsvisie stimuleert een gebiedsgerichte benadering. Problemen en oplossingen zijn immers niet in de hele stad gelijk. We willen de verscheidenheid binnen Amsterdam versterken en de betrokkenheid van inwoners bij hun buurt vergroten. Ook op stadsdeelniveau werken we gebiedsgericht. Denk aan masterplan Zuidoost en de Aanpak Binnenstad.
Omgevingsvisie Weesp
Weesp en Amsterdam zijn sinds 24 maart 2022 één gemeente. De gemeenteraad van Weesp heeft in 2021 nog een eigen Omgevingsvisie vastgesteld. De Omgevingsvisie Weesp (PDF, 9,1 MB) zal op termijn onderdeel worden van de Omgevingsvisie Amsterdam.
Monitor omgevingsvisie
Met de monitor omgevingsvisie (PDF, 41 MB) meten we in hoeverre we als gemeente op koers liggen met het halen van de ruimtelijke doelen  die we in de omgevingsvisie hebben gesteld. Daarbij kijken we naar de 5 strategische keuzes uit de omgevingsvisie: meerkernige ontwikkeling, groeien binnen grenzen,  duurzaam en gezond bewegen, rigoureus vergroenen en samen stadmaken.




















Deel deze pagina
Deel deze pagina op Facebook
Deel deze pagina op Twitter
Deel deze pagina op LinkedIn
Deel deze pagina op WhatsApp
Deel deze pagina op Mastodon
Print deze pagina







Gemeente Amsterdam






Contact

Hebt u een vraag en kunt u het antwoord niet vinden op deze website? Neem dan contact met ons op.

Contactformulier
Bel 14 020maandag tot en met vrijdag van 08.00 tot 18.00 uur
                          Adressen en openingstijden










Volg de gemeente

Nieuwsbrief Amsterdam
X (Twitter)
Facebook
Instagram
LinkedIn
Mastodon
YouTube
Werkenbij









Kalender

Van buurtactiviteiten tot inspraakavonden. Wat organiseert de gemeente voor u? Kijk op Kalender Amsterdam
Uit in Amsterdam
Benieuwd wat er allemaal te doen is in de stad? Op Iamsterdam.com vindt u de beste tips op het gebied van cultuur, uitgaan en evenementen.









Lijst








Lijst













Lijst

Over deze site
Privacy
Cookies op deze site
Webarchief
Toegankelijkheid




























--------------------------------------------------------------------------------
